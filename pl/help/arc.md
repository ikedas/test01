### <span id="archives"></span>Czytanie archiwum wiadomości

****Istnieją dwie możliwości **czytania wiadomości wysyłanych na listę**:

-   czytanie wiadomości otrzymywanych **na skrzynkę pocztową**;
-   czytanie archiwum listy **online** (poprzez interfejs webowy).

**Aby czytać archiwum online**, wykonaj następujące kroki:

1.  Przejdź do **[strony startowej](%7B%7Bpath_cgi%7D%7D/home)** środowiska list mailingowych i zaloguj się.
2.  **Przejdź do strony informacyjnej listy**, której archiwa chcesz czytać.
3.  **W lewym menu, kliknij link 'Archiwum'**.
4.  Wyświetla się indeks wiadomości z bieżącego miesiąca.

#### Prezentacja wiadomości

**Strona zawsze wyświetla ostatnie wiadomości**, dlatego jeśli w bieżącym miesiącu nie było ruchu na liście, wyświetlają się wiadomości z ostatniego aktywnego miesiąca.

Jeśli wiadomości jest **zbyt dużo, aby były wyświetlone na pojedynczej stronie, domyślnie wyświetlają się tylko najnowsze z nich**. **Aby zmienić stronę, nawiguj klikając na strzałki wokół numeru aktualnej strony**:

-   Strzałka '**&lt;**' wyświetla starsze wiadomości.
-   Strzałka '**&gt;**' wyświetla nowsze wiadomości.
-   Link '**&lt;&lt;**' wyświetla najstarsze wiadomości.
-   Link '**&gt;&gt;**' wyświetla najnowsze wiadomości.

#### Porządek chronologiczny i wątkowany

**Domyślnie wiadomości wyświetlają się w formie wątków**: są **pogrupowane na podstawie tematu**. W ten sposób wszystkie odpowiedzi na daną wiadomość wyświetlane są pod nią z zastosowaniem wcięć dla większej czytelności.

| Note |
|------|
| Uwaga: dwie wiadomości z tym samym tematem niekoniecznie mają ze sobą coś wspólnego, są jednak wyświetlane jako należące do tego samego wątku. |

**Aby wyświetlać wiadomości chronologicznie, kliknij link 'Chronologicznie'**.

| Note |
|------|
| Uwaga: zmiana sposobu wyświetlania dotyczy tylko aktualnie przeglądanego miesiąca, jeśli zmienisz miesiąc, wiadomości z powrotem będą wyświetlane w formie wątków. |

#### Przeglądanie wiadomości

**Aby przeczytać wiadomość, kliknij jej temat**. Następnie możesz przeglądać wiadomości klikając strzałki otaczające słowa 'Chronologicznie' i 'Wątkowo':

-   Klikając na strzałki otaczające słowo 'Chronologicznie', wyświetlają się kolejne wiadomości według porządku chronologicznego.
-   Klikając na strzałki otaczające słowo 'Wątkowo', czytasz wiadomości jako wątek (czyli pogrupowane według tematu).
-   Lewe strzałki pozwalają przeglądać starsze wiadomości.
-   Prawe strzałki pozwalają przeglądać nowsze wiadomości.

**Starsze wiadomości z tego samego wątku do wyświetlona wiadomość są wylistowane pod nią**. Kliknij na ich temat, aby je zobaczyć.

**Aby wrócić do indeksu wiadomości, kliknij 'Chronologicznie' lub 'Watkowo'** w zależności od tego, jak chcesz wyświetlić indeks. Jeśli jest sbyt dużo wiadomości aby wyświetlić wszystkie na jednej stronie, **wyświetli się strona zawierająca ostatnio czytaną wiadomość**, a nie strona wyświetlająca ostatnie wiadomości.

**Aby przejrzeć archiwum wiadomości z innego miesiąca, kliknij numer miesiąca w kalendarzu** w lewym górnym rogu ekranu. Każdy miesiąc, w którym wysyłano wiadomości ma klikalny numer.

| Note |
|------|
| Jeśli jesteś na stronie wiadomości, kalendarz się nie wyświetla. |

#### Zawartość wiadomości: linki i załączniki

Zwykle **każdy link zawarty w wiadomości jest klikalny**: wystarczy go kliknąć aby przenieść się do zasobu który wskazuje.

| Note |
|------|
| Uwaga :jeśli klikniesz link z wiadomości, opuścisz środowisko list mailingowych. Jeśli tego nie chcesz, otwórz link w osobnym oknie lub zakładce. Opuszczenie środowiska list nie oznacza wylogowania się: moment wylogowania zależy od ustawienia 'Czasu wygaśnięcia połączenia' na stronie 'Twoje preferencje'. |

**Jeśli do wiadomości dołączony jest załącznik, pojawia się na dole wiadomości**. Aby go pobrać, wystarczy **kliknąć jego nazwę**.

#### <span id="answeronline"></span>Odpowiadanie na wiadomość przez interfejs webowy

Możesz odpowiadać na wiadomości bezpośrednio z interfejsu webowego list mailingowych. Aby to zrobić, **kliknij przycisk 'Odpowiedź' w prawym górnym rogu wiadomości**.

| Note |
|------|
| Uwaga: po kliknięciu przycisku 'Odpowiedź', nie będziesz mógł zmienić odbiorcy, więc zwróć uwagę na wybór pomiędzy nadawcą wiadomości i listą (czyli wszystkimi subskrybentami)! |

Ta metoda **nie jest zbyt elastyczna**: z poziomu interfejsu webowego nie możesz dodawać lub zmieniać odbiorców, dodawać załaczników czy formatować wiadomości, którą wysyłasz. **Dlatego preferowaną metodą jest raczej użycie klienta poczty lub webmaila**.

#### <span id="arcsearch"></span>Przeszukiwanie archiwum listy

Jeśli chcesz znaleźć konkretną wiadomość lub wiadomości z czymś związane, **możesz przeszukiwać archiwum listy**. Masz **dwie możliwości**:

-   wykonać **proste wyszukiwanie**;
-   wykonać **wyszukiwanie w trybie zaawansowanym**.

##### Wykonywanie prostego wyszukiwania

<span class="remarque">Zanim użyjesz trybu wyszukiwania prostego, musisz wiedzieć, że [wyszukiwanie zaawansowane jest](#advancedsearch) dużo bardziej elastyczne i będzie bardziej przydatne w sytuacjach, kiedy nie wiesz dokładnie czego szukasz.</span>

Aby wykonać proste wyszukiwanie, wykonaj następujące czynności:

1.  Przejdź do **[strony startowej](%7B%7Bpath_cgi%7D%7D/home)** środowiska list mailingowych i zaloguj się.
2.  **Przejdź do strony informacyjnej listy**, która Cię interesuje.

    | Note |
    |------|
    | Nie jest możliwe przeszukiwanie jednocześnie archiwów kilku list. Jeśli tego potrzebujesz, musisz powtórzyć wyszukiwanie dla każdej listy z osobna. |

3.  W lewym menu, **kliknij link 'Archiwum'**. Wyświetla się indeks wiadomości.

    | Note |
    |------|
    | Możesz wykonywać wyszukiwanie ze strony z indeksem i ze stron z wiadomościami. |

4.  **Przejdź do indeksu wiadomości miesiąca**, w którym chcesz wyszukiwać. Aby to zrobić, skorzystaj z kalendarza wyświetlonego w górnym lewym rogu ekranu.

    | Note |
    |------|
    | Wyszukiwanie przetworzy wiadomości z wybranego miesiąca i poprzedniego miesiąca, w którym były wysyłane wiadomości. Jeśli nie wiesz, kiedy wiadomość była wysłana, użyj trybu zaawansowanego wyszukiwania. |

5.  **Wpisz słowa kluczowe** w formularz wyszukiwania w prawym górnym rogu ekranu.

    | Note |
    |------|
    | Uwaga: silnik wyszukiwania przetworzy słowa kluczowe jako zdaniem. Jeśli chcesz wyszukiwać według niepowiązanych słów, użyj trybu wyszukiwania zaawansowanego. |

6.  **Kliknij przycisk 'Wyszukaj'**.

Zostaną wyświetlone wiadomości pasujące do podanych słów. Aby dowiedzieć się więcej, zapoznaj się z sekcją ['Wyniki wyszukiwania'](#resultsearch).

##### <span id="advancedsearch"></span>Wykonywanie wyszukań w trybie zaawansowanym

Tryb zaawansowany jest dużo bardziej elastyczny niż tryb prosty, a jednocześnie wygodniejszy w użyciu. Aby wykonać zaawansowane wyszukiwanie, wykonaj następujące czynności:

1.  Przejdź do **[strony startowej](%7B%7Bpath_cgi%7D%7D/home)** środowiska list mailingowych i zaloguj się.
2.  **Przejdź do strony informacyjnej listy**, która Cię interesuje.

    | Note |
    |------|
    | Nie jest możliwe przeszukiwanie jednocześnie archiwów kilku list. Jeśli tego potrzebujesz, musisz powtórzyć wyszukiwanie dla każdej listy z osobna. |

3.  W lewym menu, **kliknij link 'Archiwum'**. Wyświetla się indeks wiadomości.

    | Note |
    |------|
    | Możesz wykonywać wyszukiwanie ze strony z indeksem i ze stron z wiadomościami. |

4.  **Kliknij przycisk 'Zaawansowane wyszukiwanie'** poniżej formularza wyszukiwania.
5.  **Wpisz słowa kluczowe** w formularz wyszukiwania.
6.  Wybierz **opcje wyszukiwania**.

    | Note |
    |------|
    | Wskazówka: na liście 'Rozszerz obszar wyszukiwania', aby zaznaczyć miesiące, kliknij pierwszy miesiąc, przytrzymaj klawisz SHIFT i kliknij ostatni miesiąc z listy. Mimo, że nie jest to widoczne na liście, aktualny miesiąc także będzie przetworzony. |

7.  **Kliknij przycisk 'Wyszukaj'**.

Zostaną wyświetlone wiadomości pasujące do podanych słów. Aby dowiedzieć się więcej, zapoznaj się z sekcją ['Wyniki wyszukiwania'](#resultsearch).

##### <span id="resultsearch"></span>Wyniki wyszukiwania

**Domyślnie, wiadomości na stronie z wynikami wyszukiwania są wyświetlone od najmłodszej do najstarszej, a każda strona wyświetla maksymalnie dziesięć wyników**. Te ustawienia mogą zostać dostosowane do Twoich potrzeb.

**Jeśli jest wiele wyników wyszukiwania, czasami są one wyświetlone na kilku stronach**. Jeśli nie znajdujesz wiadomości, której szukałeś, upewnij się, czy nie ma jej na innych stronach wyniku wyszukiwania...

Jeśli ustawisz szeroki zakres wyszukiwania, **czasami tylko część wiadomości jest procesowana w pierwszym kroku wyszukiwania. W takiej sytuacji, pod wynikami wyświetla się przycisk 'Kontynuuj wyszukiwanie'**. Kliknij przycisk, aby przeszukać pozostałe wiadomości, Jeśli wiadomości do przeszukiwania jest ogromna ilość, czasem musisz wykonać tę czynność kilka razy.

Dla każdej wiadomości, **na stronie z wynikami wyszukiwania wyświetlają się następujące informacje**:

-   temat wiadomości;
-   data wysłania;
-   nadawca;
-   kilka linijek zawierających wyszukiwane słowa kluczowe.

**Aby przeczytać jedną z wiadomości odpowiadających wyszukiwaniu, wystarczy kliknąć jej temat**.

| Note |
|------|
| Uwaga: Jeśli używasz Internet Explorera, po wyświetleniu wiadomości ze strony z wynikami wyszukiwania nie będziesz mógł wrócić do tej strony za pomocą przycisku 'Back'. Radzimy używać nowoczesnych przeglądarek, takich jak Firefox. Jeśli jednak musisz używać Internet Explorera, radzimy otwierać wiadomości w nowym oknie (wystarczy kliknąć prawym przyciskiem myszy na link i wybrać 'Otwórz w nowym oknie'), dzięki temu zachowasz wyniki wyszukiwania. |


