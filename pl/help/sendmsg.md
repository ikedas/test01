### <span id="sendmsg"></span>Wysyłanie wiadomości

Jeśli jesteś subskrybentem listy, otrzymujesz wszystkie wiadomości na nią wysyłane. Możesz odpowiadać na nie lub wysyłać własne wiadomości.

#### Wysyłanie wiadomości z klienta pocztowego

Wysłanie wiadomości na listę jest łatwe: **za pomocą klienta pocztowego lub webmaila wyślij wiadomość na adres listy**. Adres składa się z nazwy listy i sufiksu '@{{conf.host}}' (przykład: *psycho\_cognitive(@){{conf.host}}*).

| Note |
|------|
| Uwaga: musisz wysyłać wiadomości na listę z adresu, którym ją subskrybujesz, w przeciwnym razie wiadomość może zostać odrzucona. |

#### Wysyłanie wiadomości ze środowiska list mailingowych

**Możesz także** zalogować się do środowiska list mailingowych, **przejść do strony informacyjnej listy**, na którą chcesz wysłać wiadomość i **kliknąć link 'Wyślij wiadomość'** w lewym menu.

| Note |
|------|
| Ta metoda nie jest zbyt elastyczna: z poziomu interfejsu webowego list mailingowych nie możesz dodawać lub zmieniać odbiorców wiadomości, dodawać załączników czy formatować wiadomość. |

#### Odpowiadanie na wiadomość

Odpowiadanie na wiadomość wysłaną na listę wygląda tak samo jak w przypadku wiadomości prywatnych, bądź jednak ostrożny: **konfiguracja niektórych list powoduje, że odpowiedzi są domyślnie wysyłane na listę**, czyli do wszystkich subskrybentów. Jeśli chcesz odpowiedzieć jedynie nadawcy wiadomości, **upewnij się, że wiadomość zawiera odpowiedniego odbiorcę**!

Możesz także odpowiadać na wiadomości bezpośrednio [z poziomu środowiska list mailingowych](#answeronline). Jednak prostsze i bardziej elastyczne jest odpowiadanie przy użyciu klienta pocztowego bądź webmaila...

#### <span id="rulesuser"></span>Kilka reguł

Wysyłając wiadomość na listę stajesz się odpowiedzialny jako jej autor. Jeśli wysyłasz wiadomość na listę, zostanie ona przeczytana przez subskrybentów listy, i możliwe, że wywiąże się rozmowa. Dlatego, używając list mailingowych należy przestrzegać pewnych zasad.

##### Zanim napiszesz na listę

Dobrze jest przez pewien okres czasu po zasubskrybowaniu listy **poobserwować ruch** na liście, zanim się zacznie wysyłać wiadomości. Pozwoli to zebrać użyteczne informacje i uniknąć gaf:

-   Kto może wysyłać wiadomości na listę?
-   Jak często można wysyłać wiadomości bez przeszkadzania innym subskrybentom?
-   Jakie tematy są dyskutowane?
-   Czy wiadomości nie dotyczące głównego tematu są tolerowane?
-   Jaki jest używany ton wiadomości? Czy można żartować, czy lista jest bardzo formalna?
-   Czy można wysyłać załączniki? Jakie są limity?

**Niektóre listy wymagają, aby subskrybenci przedstawiali się grupie** przy subskrypcji, inne - w pierwszej wysłanej wiadomości, a na innych listach (z reguły tych największych) uznaje się to za niepotrzebne i irytujące... Zapoznaj się z regułami i postępuj zgodnie z nimi!

##### Prywatność

Wszystkie wiadomości wysyłane na listę są archiwizowane. **Dlatego, fakt wysłania wiadomości automatycznie oznacza wyrażenie zgody na dystrybucję i archiwizowanie**. Możesz jednak poprosić o usunięcie wysłanej wiadomości, bezpośrednio przez archiwum listy (przycisk 'Oznacz wiadomość do usunięcia') lub [kontaktując się z właścicielami listy](faquser#contactadmin.md).

Jeśli wysyłasz wiadomość na listę, **Twój adres email będzie zawarty w jej nagłówku i w archiwum listy**. Z reguły jednak Twój adres email i inne dane nie zostaną przekazane innym podmiotom bez Twojej zgody, chyba że reguły mówią co innego.

| Note |
|------|
| W większości krajów Twoje dane są chronione przez prawo. Na przykład w Stanach Zjednoczonych ma zastosowanie Akt Prywatności z 1974. W Unii Europejskiej zastosowanie mają Dyrektywa 95/46/EC Parlamentu Europejskiego, a także prawo danego kraju. Aby dowiedzieć się więcej, [skontaktuj się z właścicielami listy](faquser#contactadmin.md). |

Jak w przypadku każdej korespondencji, **musisz podpisywać swoje wiadomości**. Na profesjonalnych listach mailingowych **podaje się zwykle nazwę swojej organizacji i stanowisko razem z imieniem i nazwiskiem**. Zastanów się jednak, **czy należy podawać dużo szczegółów** (adres, numer telefonu, itp.): dane te będą dostępne w archiwum listy...

**Nigdy nie wysyłaj informacji o innych osobach bez ich zgody**.

##### Dobre praktyki

**Jeśli pytasz o coś na liście**, należy wysłać podsumowanie otrzymanych odpowiedzi.

**Jeśli odpowiadasz na wiadomość wysłaną na listę**, musisz zdecydować, czy odpowiadasz na adres listy czy prywatnie do nadawcy. To może zależeć od tego, czy odpowiedź powinna być przeczytana przez innych subskrybentów...

**Zawsze używaj opisowych tematów wiadomości**. Na niektórych listach zdefiniowane są typowe tematy i obowiązkowo należy tagować wiadomości za ich pomocą (przykłady: *\[podsumowanie\]*, *\[pilne\]*, *\[administracyjne\]*, *\[pytanie\]*, itp.).

**Niektóre rodzaje wiadomości nie są pożądane** na listach mailingowych: ogłoszenia, spam, wiadomości komercyjne, ostrzeżenia o wirusach, wiadomości testowe, wiadomości związane z polityką czy religią, oszustwa, nierespektowanie prywatności, wiadomości wprowadzające w błąd, obrażające, godzące w uczucia religijne, rasistowskie, wulgarne, promujące dyskryminację, okrucieństwo lub nienawiść, czy ogólnie niezgodne z prawem.

**Wiadomości niekonstruktywne** (na przykład uwagi na temat pisowni) **i inne ataki personalne nie są mile widziane** na listach. Jeśli naprawdę musisz napisać komuś coś nieprzyjemnego, lepiej zrób to w wiadomości prywatnej... Na większości list mailingowych **źle widziane jest także karmienie *trolli*** (tematy lub wiadomości celowo nieprawidłowe, wysyłane w celu sprowokowania reakcji).

**Ogólnie lista używa jednego języka** do wymiany informacji pomiędzy uczestnikami. Postępuj według tej zasady, nawet jeśli nie jest to Twój język ojczysty. **Staraj się także respektować podstawowe reguły gramatyki i pisowni**, nie stosuj języka "SMS" i **czytaj swoje wiadomości** przed wysłaniem!

**Być może chcesz dodawać załączniki** do wysyłanych wiadomości. Przestrzegaj kilka podstawowych reguł:

-   **Upewnij się, że załączniki są akceptowane** na liście, na którą wysyłasz wiadomość.
-   Jeśli załączniki są akceptowane, **zachowaj rozsądek**: za dużo lub za duże załączniki mogą przeszkadzać innym subskrybentom, na przykład zapychając ich skrzynki pocztowe.

Jeśli chcesz **dzielić dokumenty z innymi uczestnikami listy**, lepiej wyślij je do [sekcji 'Dokumenty'](shared.md).

| Note |
|------|
| **Używanie poczty elektronicznej i list mailingowych wiąże się ze zbiorem precyzyjnych reguł: "Netykietą"**. Na [stronie Wikipedii poświęconej Netykiecie](http://en.wikipedia.org/wiki/Netiquette) znajdziesz ogólne zasady Netykiety, a także dużo użytecznych linków. |


