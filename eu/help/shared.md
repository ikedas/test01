### <span id="shared"></span>Partekatutako dokumentuen web atala erabiltzen

Zerrenda batzutan **harpidedunek dokumentuak igo eta jaisteko partekatutako dokumentuen web atal bat** egoten da: toki hau **'Partekatutako dokumentuak'** atalean eskuragarri dago.

#### Partekatutako dokumentuen web atalean dokumentuen aurkezpena

Zerrenda bateko 'Partekatutako dokumentuak' atalera sartzeko, ondokoa egin:

1.  Zerrenda ingurunearen **[hasiera orrira](%7B%7Bpath_cgi%7D%7D/home)** joan eta **izena eman**.
2.  Joan nahi duzun **zerrendaren informazio orrira**.
3.  Ezkerreko menuan, **klikatu 'Partekatutako dokumentuak' estekan**.

**'Partekatutako dokumentuak' atalak hiru baliabide mota eduki ahal ditu**: **karpetak**, **fitxategiak** eta **laster-markak**.

-   **Karpetek** ![](%7B%7Bicons_url%7D%7D/folder.png "Icon of folder") ikonoa dute aurrean.
    -   **Karpeta batean sartzeko, klikatu bere izenean**.
    -   **Goiko maila batera itzultzeko, klikatu 'Goiko direktoriora' estekan**, zure pantailako goi eskuinaldean.
-   **Fitxategiek** bere motaren ikonoa dute aurrean. Fitxategiak [deskargatu](#shared_read) eta [igo](#shared_upload) ahal dituzu.
-   **Laster-markak**![](%7B%7Bicons_url%7D%7D/link.png "Icon of bookmark") ikonoa dute aurrean. **Webgune jaki baterako lasterbideak dira**. Laster-markan klikatzen baduzu webgunea orri berri batean irekiko zaizu.

Dokumentuak editatu eta sortzeko funtzioak, zuretzako eskuragarri daudenean, **Modu aditua**n atzigarri daude. Modu aditura aldatzeko klikatu orriaren goialdeko <span class="actionMenuLinks">Modu aditua</span> botoian.

**Zerrendaren jabeak edo dokumentuaren egileak fitxategi/karpeta batzuetarako atzipena mugatu dezakete**. Bai irakurtzea bai idaztea mugatu daitezke:

-   **Karpeta batean ezin denean idatzi**, ezin duzu ez dokumenturik igo ez sortu bere barruan.
-   **Karpeta bat ezin denean irakurri**, ezin duzu nabigatu (errore mezua jasoko duzu).

**Karpetak aparte ordenatzen dira** eta fitxategi eta laster-marken aurrean bistaratzen dira. **Defektuz, dokumentuak 'Dokumentua' zutabearen arabera ordenatzen dira**.

| Note |
|------|
| Adi egon: orden alfanumerikoak letra larri eta xeheak bereizten ditu, beraz letra larriz hasten diren dokumentu guztiak lehendabizi agertuko dira, alfabetikoki ordenatuta, eta gero letra xeheekin hasten diren dokumentuak, alfabetikoki ordenatuta. Karpetekin berdin gertatzen da. |

**Dokumentuak eta karpetak beste irizpideen arabera ordenatu ditzakezu**, dokumentu/fitxategiaren izenaz aparte: **egilea**, bere **tamaina** eta **azken eguneraketa data** ere erabili ahal dituzu ordenatzeko. Irizpidea aldatzeko, klikatu dagokion zutabearen izenean.

#### <span id="shared_read"></span>Partekatutako dokumentuen web ataletik dokumentuak deskargatzen

Zerrendako dokumentu bat deskargatzeko ondokoa egin:

1.  Joan interesatzen zaizun zerrendaren **'Partekatutako dokumentuak' atalera**.
2.  **Eskuratu nahi duzun fitxategia duen karpeta nabigatu**.
3.  **'Aditu modua' aukeratu**.
4.  **Klikatu fitxategiaren izenean zure disko gogorrera deskargatzeko**.

    | Note |
    |------|
    | Kontuz: nabigatzailean ireki ahal diren fitxategiak bertan irekiko dira. Fitxategi mota hauek deskargatzeko hobeto eskuin-klikatzen badituzu eta 'Gorde esteka honela...', 'Gorde helburua honela...', etab. sakatu, zure nabigatzaiearen arabera. Ondoko fitxategiekin gertatu ahal da, besteak beste: .HTM/HTML, .PDF, .PNG, .TXT, .SWF, etab. (portaera hau nabigatzaile eta ezerapenen arabera aldatzen da). |

#### <span id="shared_upload"></span>Partekatutako dokumentuen web atalera dokumentuak igotzen

##### Zerrenda batean karpeta bat sortzen

**Zerrenda batean karpeta bat sortzeko** ondokoa egin:

1.  **'Partekatutako dokumentuak' atalera joan**, interesatzen zaizun zerrendan.
2.  **Karpeta sortu nahi duzun karpetara nabigatu**.
3.  **Modu aditura aldatu**.
4.  **Sartu karpetaren izena**, 'Sortu karpeta berria \[oraingo karpetaren izena\] karpetaren barruan' ondoan dagoen textu kutxan.
5.  **Sakatu 'Sortu' botoia**.

##### Zerrenda batera fitxategia igotzen

**Zerrenda batera fitxategia igotzeko** ondokoa egin:

1.  Joan interesatzen zaizun zerrendaren **'Partekatutako dokumentuak' atalera**.
2.  **Nabigatu fitxategia igo nahi duzun karpetara**. Sortu karpeta berria beharrezkoa bada.
3.  **Modu aditura aldatu**.
4.  'Igo fitxategia \[oraingo karpetaren izena\] karpetaren barruan' ondoan dagoen **'Arakatu' botoia sakatu** eta igo nahi duzun **fitxategia aukeratu**; aukeratu eta gero klikatu 'Ireki' botoian. Zure fitxategiaren bidea 'Arakatu' botoiaren ondoko textu eremuan agertuko da.
5.  **Sakatu 'Argitaratu' botoian**.

Kontuz: zerrenden jabeek kuotak definitu ditzakete, hau da, partekatutako dokumentuen web atalak ez du tamaina maximo bat gaindituko.Gelditzen den leku librea baino handiagoa den fitxategi bat igotzen saiatzen bazara ondoko errore mezua jasoko duzu: "Dokumentuen biltegia disko kuota gainditzen du".

Zerrendaren gainkarga sahiezteko, **ezabatu balio gabeko fitxategiak** ezabatu. Zerrendaren [antolaketa](#organize) on batek partekatutako dokumentuen web atala errazago kudeatzen lagunduko dizu. Leku gehiago irabazteko, zure fitxategiak **konprimituta** igo ditzakezu.

##### Zerrenda batera laster-marka gehitzen

**Zerrenda batean laster-marka bat argitaratzeko** ondokoa egin:

1.  Joan interesatzen zaizun zerrendaren **'Partekatutako dokumentuak' atalera**.
2.  **Nabigatu laster-marka sortu nahi duzun karpetara**. Sortu karpeta berria beharrezkoa bada.
3.  **Modu aditura aldatu**.
4.  **'Izenburua' eremuan**, sartu laster-markarekin estekatu nahi duzun webgunearen izen esanguratsu bat.
5.  **'URL' eremuan** webgunearen **URLa** sartu edo kopiatu.
6.  Klikatu **'Gehitu'** botoian.

##### Zerrenda batean fitxategia sortzen

**Zerrenda batean fitxategia sortzeko** ondokoa egin:

1.  Joan interesatzen zaizun zerrendaren **'Partekatutako dokumentuak' atalera**.
2.  **Nabigatu fitxategia sortu nahi duzun karpetara**. Sortu karpeta berria beharrezkoa bada.
3.  **Modu aditura aldatu**.
4.  'Sortu fitxategi berria' eremuan **fitxategi izena sartu**.
5.  **Klikatu 'Sortu' botoian**.

Fitxategien sorrera orrira joango zara.

'/fitxategiarenizena fitxategia editatu' testu arean zure fitxategian sartu nahi duzun **testua sartu edo kopiatu**, eta **klikatu 'Argitaratu' botoian**.

| Note |
|------|
| **Garrantzitsua: web bidez sortu daitekeen fitxategi mota bakarra testu soileko fitxategiak dira. Ezinezkoa da ofimatika dokumenturik sortzea (.DOC, .XLS, .PPT, .RTF, .ODT, etab.), .PDF, irudiak, etab.** |

**Fitxategia ordeztu, deskribatu edo berrizendatu** ahal duzu ere bai. Honi buruz gehiago jakiteko joan ['Partekatutako dokumentuen web atalean dokumentuak editatu edo ezabatzen'](#editsuppr) atalera.

#### <span id="editsuppr"></span>Partekatutako dokumentuen web atalean dokumentuak editatu edo ezabatzen

Dokumentuak igo eta deskargatzeaz gain webean dauden fitxategi eta karpetetan eragin ahal duzu:

-   atzipen eskubideak aldatu (irakurri eta idatzi);
-   editatu;
-   ezabatu.

##### <span id="acces"></span>Atzipen baimenak aldatu

**Karpeta eta fitxategien irakurri eta/edo idazteko baimenak aldatu ditzakezu**. Honek **abantaila batzuk** ditu:

-   **Karpeta batean idazketa baimena ukatuz** baimenik gabeko pertsonek argitaratutako fitxategien ugalketa saihesten duzu. Zerrendaren kontrola mantentzeko, batzutan partekatutako dokumentuen web ataleko erro karpetan idazketa baimena kentzea erabilgarria da. Idatzi ahal den karpeta bat eskaini daiteke eta data jakin batean itxi, ikasleen lanen bidalketa kontrolatzeko.
-   **Fitxategi batean idazketa baimena ukatuz** inork ezingo duela aldatu ziurtatzen da. Adibidez, irakasle batek bere ikasleei dokumentu sorta eskaintzen dienean, azterketako galderak kasu.
-   **Karpeta batean irakurketa baimena ukatuz** bertan dokumentu konfidentzialak gordetzea ahalbidetzen du, fitxategi bakoitzari irakurtzeko baimena banan banak aldatu beharrik gabe.
-   **Fitxategi bati irakurketa baimena ukatuz** bere konfidentzialtasuna bermatzen da. Adibidez, Irakasleak ikasleei beraien "azterketa kopiak" igotzeko eskatu ahal die eta fitxategi hauen irakurketa baimena kendu beste ikasleek ez begiratzeko.

Zerrendan **igo edo sortu dituzun fitxategien atzipen baimenak aldatu ditzakezu bakarrik** (salbuespen bat: zerrendako jabeek beraien zerrendetako edozein dokumenturen atzipen baimenak aldatu ditzakete; moderatzaileek ez dute hemen eraginik).

**Dokumentu baten atzipen baimenak aldatzeko klikatu 'Atzipena' testuan**, dokumentuaren izenaren gainean, 'Atzipena' zutabean. Atzipen baimenak editatzeko orrira joango zara.

**'Irakurtzeko baimena' eta 'editatzeko baimena' eremuetan agertzen diren aukerak hautatu**.

| Note |
|------|
| Nahiz eta aukeretan ez den aipatzen, dokumentuaren egileak (kasu gehienetan fitxategia igo zuenak) irakurtzeko eta idazteko baimenak mantentzen ditu beti (zerrendako jabeak dokumentuaren jabea aldatzen ez badu). |

**Dokumentuaren egilea aldatu dezakezu baita ere**, beste pertsona bati web bidez aldatzeko aukera emateko, edo fitxategia besteren batek igo badu benetako egilea zein den zehazteko.

##### Karpetak, fitxategiak edo laster-markak editatzen

**Dokumentu bat editatzeko klikatu 'Editatu' testuan**, dokumentuaren izenburuaren aurrean 'Editatu' zutabean.

Editatzen duzun dokumentuaren arabera aukera ezberdinak daude:

-   Dokumentua **karpeta** bat bada, **deskribatu** edo **berrizendatu** ahalko duzu bakarrik.

    | Note |
    |------|
    | Karpeta baten deskribapena editatzen denean ikusiko da, goi ezkerraldeko izkinan. Karpeta nabigatzen denean ere bere deskribapena ikusiko da. |

-   Dokumentua **laster-marka** bat bada, adierazitako URLa ere editatu dezakezu.
-   Dokumentua **fitxategi** bat bada, **uneko fitxategia beste batengatik aldatu ahal duzu**. Hori egiteko 'fitxategiarenizena fitxategia zurearekin ordeztu' testuaren azpian dagoen **'Arakatu' botoian klikatu** eta argitaratu nahi duzun **fitxategia aukeratu**; hautatu ondoren, sakatu 'Ireki' botoian. Zure fitxategiaren bidea 'Arakatu' botoiaren ondoko kutxan agertuko da. **'Argitaratu' botoian klikatu**.

    | Note |
    |------|
    | Berdin dio fitxategi berriaren izena zein den, zerrendan argitaratutako fitxategiak jatorrizko izena mantenduko du. Fitxategi aldaketaren ondoren izen aldaketa nahi baduzu, zerrendan argitaratutako fitxategia berrizendatu beharko duzu ere bai. |

-   Azkenik, dokumentua **testu soileko fitxategia bada**, edukia **web bidez aldatu** dezakezu: 'fitxategiarenizena fitxategia editatu' eremuan zure fitxategian jarri nahi duzun **testua idatzi edo kopiatu** eta **'Argitaratu' botoia sakatu**.

Sarrerako kutxa baten ondoan dauden botoiak klikatzean kutxa horretako aldaketak gordeko dira bakarrik. **Aldaketa sorta egin nahi baduzu eremu bakoitzeko botoia sakatu beharko duzu**.

Botoi batzuk dokumentua duen karpetara eramango zaituzte zuzenean, beste batzuk orri berdinean mantenduko zaituzte. **Ezer aldatu gabe karpetaren orrira itzultzeko klikatu 'Goiko karpetara' botoia sakatu**.

##### Karpetak, fitxategiak edo laster-markak ezabatzen

**Edozein dokumentu mota ezabatzeko, sakatu 'Ezabatu'** testuan, dokumentuaren izenaren aurrean dagoen 'Ezabatu' zutabean. Baieztapen mezu bat agertuko da zure erabakia atzera botatzeko aukera emateko: **behin ezabatuta, dokumentua ezingo da berreskuratu**.

| Note |
|------|
| Dokumentuaren izenaren aurrean 'Ezabatu' testurik ez badago, ez duzu dokumentuan idazteko baimenik. |

**Ezin da edukiak dituen karpeta bat ezabatu**: karpeta ezabatu baino lehen edukiz hustu behar duzu lehenbizi.

#### <span id="organize"></span>Partekatutako dokumentuen web atala antolatzeko iradokizunak

Zerrenda antolatuko duenetako bat bazara eta fitxategiak eta karpetak sortuko badituzu, **etorkizunera begiratu: pentsatu zerrenda asko garatu daitekeela eta urte askotarako erabili daitekeela**.

Hemen **zerrenda nahaspilatzea ekiditeko gomendio batzuk**:

-   Zerrendako edukiak tarte erregularretan sortuko badira, hautatu **hilabete edo urtekako antolaketa** (edo zure beharrak asetzen dituen beste edozein epeka

    | Note |
    |------|
    | Adibidea: zerrendak ikasleen lanak jaso behar baditu, ikasleek irakasgai berdinak eta lan berdinak edukiko dituzte urtero. Beraz, urte akademiko bakoitzeko web atalaren barruan karpeta bat sortzea interesgarria izan daiteke: horrela ikasleek beste urteetako lan eta irakasgaiak ikusi ahalko dituzte (irakasleak eduki jakinetara [atzipena mugatuz](#access)). Hau urte bakoitzeko karpetetan irakasgai bakoitzeko edo irakasle bakoitzeko azpikarpetekin osatu daiteke. |

-   Sail bateko kide guztientzako bideratutako zerrenda bat bada, hobeto **proiektuka antolaketa** bat hautatzen baduzu.
-   Zerrenda informazio trukatzera bideratuta badago, hautatu **gaikako antolaketa**.
-   **Pertsonaka, taldeka etab. antolatu** dezakezu baita ere, baita **irtenbide guzti hauek elkartu**!

Arazoak saihesteko, **kontuz aukeratu fitxategi eta karpeten izenak**: eman **izen esplizitu eta motzak** eta **ekidin hutsune, azentu, eta bestelako karaktere bereziak**.
