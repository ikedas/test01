Eposta zerrendak - Sarrera orokorra
-----------------------------------

### Zer da eposta zerrenda bat?

Eposta zerrenda bat **banaketa zerrenda bat da, zerrendara bidalitako mezuak harpidedun guztiek epostaz jasotzea ahalbidetzen duena**: harpidedun batek zerrendara bidaltzen duen mezu bakoitza beste harpidedun guztiek jasotzen dute. Eposta zerrenda batera harpidetuta zaudenean mezuak bidali, erantzun edo parte hartu gabe irakurri ahal dituzu.

**Kasu bereziak:**

-   Batzutan posible da mezuak eposta zerrenda batera bidaltzea bertara harpidetuta egon gabe. Hala ere, zerrendako mezuak jasotzeko harpidetuta egon behar duzu.
-   Batzutan ezingo dituzu mezuak zerrendara bidali nahiz eta bertara harpidetuta egon: iragarpen zerrenden kasua da, non bidaltzaile bakar batek jasotzaile askotara informazioa bidaltzen dien.

### Eposta zerrenden interesa

Eposta zerrenda batera harpidetzen dira **mintzagai jakin baten inguruan informatuta egoteko** eta **horren inguruan hitzegiteko**. Adibideak:

-   enpresa bateko langile guztientzako eposta zerrenda;
-   proiektu batean partzen dutenentzako erreserbatutako eposta zerrenda;
-   ikasle gela bateko eposta zerrenda;
-   ordenagailu segurtasuneko azken berrien eposta zerrenda;
-   elkarren artean laguntzeko eposta zerrendak;
-   familia bati mugatutako eposta zerrenda familiarteko elkarretaratzeak antolatzeko;
-   eta gehiago!

### Eposta zerrenda motak

Mota guztietako **milaka eposta zerrenda** daude Interneten: publiko edo pribatuak, askeak edo ez, harpidetze baldintzekin edo ez, etab. Zerrenda hauek dozena inguru edo milaka harpidedun izan ditzakete.

Lan egiteko moduaren arabera **bi zerrena mota** bereizi ditzakegu:

-   **Iragarpen zerrendek** harpidedunei mezuak jasotzen uzten diete baina mezurik bidaltzeko baimenik gabe. Berez, mezu hauek aldizkariak dira: egunkari digitalak, eguneko zerbitzuak (eguneko horoskopoa, eguneko eguraldia, eguneko segurtasun alertak, etab.), webgune baten berrikuntzen oharrak, etab. Eposta zerrenda mota honekin informazioa bidaltzaile bakar batetik harpidedun kopuru handi batera mugitzen da.
-   **Eztabaida zerrendetan** harpidedun guztiek bidal ditzakete mezuak. Zerrenda hauek moderatuak izan daitezke:
    -   **Moderatutako eztabaida zerrendan**, mezuak moderatzaile baten oniritziaren ondoren bidaltzen zaizkie harpidedunei. Moderazioak zerrendaren kalitate ukitu bat dira. Adibidez, harpidedunek gaiaz kanpoko mezurik jasoko ez dutela bermatzen du, ezta eskatu ez duten propagandarik (spam), eranskin handiko mezurik, etab.
    -   **Moderatu gabeko eztabaida zerrendetan**, eposta zerrenda kudeatzen duen robotak mezuak jaso bezain laster bidaliko dizkie harpidedunei.

### <span id="features"></span>Ezaugarriak

Eposta zerrenda zerbitzu batean izena eman ondoren, ondokoa egin ahal duzu:

-   **eposta zerrendak bilatu** zure interes edo egoerarekin bat egiten dutenen bila.
-   **zure harpidetzak kudeatu**:
    -   zerrenda batera [harpidetu](user.md#subscribe),
    -   harpidetuta zauden zerrenda batetik [ez-harpidetu](user.md#unsubscribe)
    -   zerrenda bakoitzeko zure [harpidetza aukerak](user.md#options) aldatu,
    -   Eposta zerrenden ingurune osorako [lehentasun orokorrak](user.md#pref) aldatu (izena, pasahitza, eposta zerrendaren web interfazearen hizkuntza, etab.);
-   **eposta zerrendak erabili**:
    -   [harpidetuta ez zauden zerrenden artxiboa](arc.md) irakurri, artxiboa publikoa bada eta zure eskubideek zerrenda hori atzitzeko baimena ematen badizute,
    -   [harpidetuta zauden zerrenden artxiboa](arc.md) irakurri,
    -   [zerrendako artxiboan bilaketak](arc.md#arcsearch) egin,
    -   harpidetuta zauden zerrendetara [mezuak bidali](sendmsg.md),
    -   partekatutako dokumentuen ataletik [dokumentuak deskargatu](shared.md#shared_read),
    -   partekatutako dokumentuen atalera [dokumentuak igo](shared.md#shared_upload);
-   **eposta zerrendak kudeatu**:
    -   [zerrenda berriak sortu](admin.md#create_list) (atzipen mugatua) - baimena behar du,
    -   zureak diren [zerrendak konfiguratu](admin.md#edit_list),
    -   [harpidetzak kudeatu](admin.md#manage_members),
    -   [partekatutako dokumentuen atala kudeatu](admin.md#manage_shared),
    -   moderatzaile zaren [zerrendak moderatu](admin.md#moderate).

### <span id="roles"></span>Nola dabil eposta zerrenden zerbitzua: rolak eta ardurak

Eposta zerrenden zerbitzu batean lau rol mota daude:

-   **zerrenda kudeatzailea;**
-   **jabea;**
-   **moderatzailea;**
-   **harpideduna.**

Rol bat baino gehiago izan ahal da batera (adibidez, zerrenda baten jabe eta moderatzailea izan zaitezke eta beste zerrenden harpideduna).

#### Zerrenda kudeatzaileak

Zerrenda kudeatzaileek **eposta zerrenden zerbitzua kudeatzeko** ardura dute. Beraien eginbeharrak:

-   **eposta zerrenden zerbitzaria kudeatu** (instalazioa, mantentzea, etab.);
-   **eposta zerrenden zerbitzuaren norantza orokorra definitu**:
    -   zeinek eskatu ahalko duen zerrenda berrien sorrera,
    -   zerrendak kudeatzeko ze aukera egongo diren eskuragarri (eszenatokien definizioa)
    -   edukiko dituen defektuzko fitxategiak (txantiloien sorrera),
    -   eposta zerrendaren web interfazeak edukiko duen itxura;
-   **eposta zerrenda zerbitzua nola erabiliko den erabaki** eta **arauak dokumentatu arautegiak emanez** harpidedun, moderatzaile eta jabeei;
-   **eposta zerrenden sorrera eskaerak onartu**;
-   beharrezkoa denean **tenporalki zerrenden jabeak ordeztu**; bestalde zerrenda kudeatzaileek ez lukete moderatzaileen lekuan jarri behar.

**Zerrenda jabe eta moderatzaileek zerrenda kudeatzaileengana joan ahal dute** dokumentatuta ez dagoen arazo bati aurre egin behar diotenean. Hala ere, zerrenda kudeatzaileak mezuekin ez itotzeko, gomendagarria da harpidedunak jabeengana joatea.

#### Jabeak

**Zerrendaren jabea normalean bere sortzailea izaten da** edo, bestela, zerrendaren sorrera eskatu zuena edo bere ardura hartu duena.**Bere betebeharrak**:

-   **[zerrenda nola erabiliko den](admin.md#edit_list) definitu**;
-   harpidedunei zuzendutako **[zerrendaren arautegia](admin.md#charter) idatzi**;
-   **[moderatzaile](listconfig.md#description) bat edo gehiago ezarri**;
-   **[harpidetzak eta ez-harpidetzak](admin.md#manage_members) kudeatu**,
-   harpidedunentzat eskuragarri egongo den **[partekatutako dokumentuen web atala](admin.md#manage_shared) jartzea merezi duen erabaki**;
-   **harpidedun eta harpidedun izan ahal dutenen zerrendaren inguruko galderak erantzun;**
-   etab.

Zerrenda batek jabe bat baino gehiago izan ditzake. Hala ere **'Berezia' profila** zerrendaren sortzailearentzat erreserbtuta dago; beste jabeek profil 'Normala' dute, murritzagoa.

#### Moderatzaileak

**Moderatzaileak zerrendaren jabeak ezartzen ditu**. **[Zerrendara bidaltzen diren mezuak aproposak direla bermatzeaz](admin.md#moderate) arduratzen dira**: irakurri ondoren **onartu edo gaitzetsi erabakitzen dute**. Moderazioa mezua harpidedunei bidali baino lehen egiten da. Mezu baten gaitzespena bidaltzailearentzako ohar batekin joan ohi da, gaitzespenaren zergatia azalduz.

Zerrenda batek **moderatzaile bat edo gehiago** izan ahal ditu; normalean jabea ere moderatzaile izaten da.

Moderatutako zerrendetan bakarrik gertatzen da.

### <span id="policy"></span>Araugintza esparrua

Eposta zerrenden zerbitzu bat erabiltzeak arau batzuk jarraitzea dakar:

-   Eposta zerrenda zerbitzu gehienetan, harpidetzerakoan 'Zerrendako harpidedunentzako arautegia' jasotzen da. Bertan agertzen diren arauak betetzera behartuta daude.
-   Egotekotan, zerrenda jabe eta moderatzaileek 'Jabe eta moderatzaile araudia' bete behar dute.
-   Eposta zerrenden erabilpena naturalki epostarekin erlazionatutako praktika onen legeak errespetatzea dakar.

Gehiago jakiteko irakurri [harpidedunentzako ohitura onak](sendmsg.md#rulesuser) lantzen dituen atala eta [jabe eta moderatzaileentzako praktika onak](admin.md#rulesadmin) lantzen dituena.

------------------------------------------------------------------------
